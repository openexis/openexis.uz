Ozodlik sari...  

==================

[anixne](http://t.me/anixne)  

  

> Android operatsion tizimi o'zini ochiq muhiti bilan foydalanuvchilar uchun o'zgacha erkinlik taqdim etadi. Shulardan biri bu "Custrom ROM" o'rnatish imkoniyati. Ushbu maqolada "Custom ROM" nima va uni qanday o'rnatish haqida so'z olib boramiz. Maqola davomida esa foydali va zarar tomonlarini ham ko'rib o'tamiz.

![](/file/116ce5deb5a3643f8edd7.png)

Custom ROM - Modifikatsiya qilingan android operatsion tizimi. Odatda bunday modifikatsiya va o'zgarishlar bilan entuziastlar shug'ullanadi. Official ROM'lardan farqi esa u taqdim etadigan o'zgacha "Оболочка", modifikatsiya qilingan yadro va katta kastomizatsiyaga ega bo'lgan tizim. **_Custom ROM alohida operatsion tizim emas._** U android based va taqdim etilgan ochiq kod manbasiga ko'ra qurilgan.

**Custom ROM ustun jihhatlari:**

1.  **Personalizatsiya:** Custom ROM sizga noyob interface, sozlanuvchi mavzular, yangi xususiyatlar va funskiyalar taqdim etadi. Bular bilan qurilmadan foydalanish yanada yengilashadi.
2.  **Yaxshilangan performance:** Ba'zi Custom ROM'lar qurilmangizni tezlashtiradigan, batareyaning ishlash muddatini oshiradigan va umumiy ish faoliyatini yaxshilaydigan optimizatsiyani taklif qiladi.
3.  **Oldindan o'rnatilgan dasturiy ta'minotni olib tashlash**: Ko'pgina Custom ROMlar foydalanuvchiga oldindan o'rnatilgan ilovalarni o'chirish, joy bo'shatish va qurilmaning samaradorligini oshirish imkonini beradi. Misol uchun YouTube.
4.  **Operatsion tizim yangilanishlari:** Agar qurilma ishlab chiqaruvchisi yangilanishlarni chiqarishni to'xtatgan bo'lsa, Custom ROM bilan ishlab chiqaruvchini kutmasdan Androidning so'nggi versiyalari va patch'larni olish mumkin.
5.  **Nostandart funksiyalar:** Android o'zi taqdim etmagan funskiyalar. Misol uchun, "theme engine". Bundan tashqari, ba'zi maxsus ROMlar ma'lumotlarni himoya qilish va maxfiylikni oshirishi mumkin. Masalan, Ilovalarni tizim uchun ruxsatini yopish bilan shifrlanish yangi metodlari orqali.

**Custom ROM minuslari:**

1.  **Kafolatni yo'qotilishi:** Maxsus custom rom o'rnatish odatda qurilma ishlab chiqaruvchisining kafolatini bekor qiladi, chunki u rasmiy dasturiy ta'minotni o'rnini bosadi.
2.  **Barqarorlik yo'qotish**: Ba'zi maxsus dasturiy ta'minot kamroq barqaror bo'lishi yoki xatoliklarni o'z ichiga olishi mumkin. Bunday holat asosan Custom ROM yaxshi ishlab chiqilmagan bo'lsa yuz beradi.
3.  **Xavfsizlik:** Operatsion tizimga o'zgartirish kiritish qurilmangiz xavfsizligiga ta'sir qilishi mumkin. Ishonchsiz manbalardan olingan proshivka, maʼlumotlar xavfsizligiga tahdid soluvchi zararli dasturlar yoki zaifliklarni oʻz ichiga olishi mumkin.
4.  **Ma'lumotlar o'chib ketishi va qurilmaga zarar yetkazish xavfi:** Maxsus proshivka o'rnatish yoki yangilashda noto'g'ri qadamlar ma'lumotlarning yo'qolishiga yoki hatto qurilmaning shikastlanishiga olib kelishi mumkin.

  

**Nega menga custom ROM kerak?**

Oddiy foydalanuvchi uchun kerak emas. Agar telefoningizni androidni yangilab, uni ichki ko'rinishini o'zgartirib, o'zingizga adaptatsiya qilish bo'lsa bu tanlov siz uchun. Qachon-ki foydalanuvchi custom qo'yar ekan, barcha ma'sulyatni o'z bo'yniga oladi. Sababi o'rnatish jarayonidagi kichik xato ham telefonni **"brick"** yani "**g'isht"** bo'lishiga olib kelishi mumkin. Bunday holatda esa muamoni o'zingiz hal qilasiz. Shu sababdan, custom ROM qo'yar ekansiz, tungi sarguzashtlarga tayyor turing.

  

Yaxshi "сборщик" qilgan proshivkani olib aytadigan bo'lsak, siz u bilan stock proshivka bilan solishtirganda interface silliqligi, avtanomlik oshishi, batteriya tejalishi va yana bir qancha plus'larni qo'lga kiritasiz. Shu jumladan, o'yinlarda performance oshishi va hatto ovoz, rasm va video sifati ko'tarlishi ham. Ya'na odatda cusom ROM'lar stock bilan solishtirganda son'gi xavfsizlik patchga ega. Bu esa uni qurilma barqaror ishlashiga kafolat beradi.

**_Diqqat!!!_**

**_Maqola egasi, sizni qilgan ishlaringiz uchun javob bermaydi. Nima bo'lgan taqdirda ham buzilgan va yoqotilgan ma'lumotlar uchun o'zingiz javobgarsiz._**

**Endi esa Custom ROM o'rnatishga to'xtalamiz.**

Birinchi o'rinda bizga android qurilma, kompyuter, android qurilmaga mos bo'lgan kabel, internet va Custom ROM o'rnatish kuchli xoxishi kerak bo'ladi.

Tajriba quyoni sifatida esa Xiaomi kompaniyasidan bo'lgan **_Redmi 8_** telefonini olamiz. Xavotir olmang, barcha telefonlarda o'rmatish jarayoni deyarli bir xil.

Birinchi o'rinda Custom ROM tanlab olamiz. Aslida ma'lum bir telefon uchun proshivka'lar haddan tashqari ko'p. Shu sababdan biz o'zimizga muqobil bo'lganini tanlashimiz kerak. Va tanlash jarayonida ahamiyat berish kerak bo'lgan ko'plab nyuanslar mavjud. Birinchi o'rinda, proshivka tanlash uchun platformani aniqlab olamiz. Bizda ikkita tanlov bor:

*   [4pda.to](https://4pda.to/) - Rusiyzabon bo'lgan texnik forum.
*   [xda-developers](https://www.xda-developers.com/) - Ingliz tilida android'ga qaratilgan forum.

Shulardan biriga kirib, telefoningiz haqida barchasini bilib olishingiz mumkin. Bundan tashqari telefoningiz uchun, yadro,custom rom, turli xil patchlar, firmware, drivers va utilitlar yuklab olishingiz ham mumkin. Biz aynan 4pda'dan foydalanamiz.

![](/file/36f3b71a3564de9186706.png)

4pda'da redmi 8 uchun none official proshivkalar

Yuqoridagi rasmda ko'rib turganingizdek, bizda ikki tanlov, gsi va none gsi bor. Bizni holatimizda none gsi. Sababi, gsi bu alohida katta mavzu. Uni o'rnatishdan oldin avval uni nima ekanligini tushunib olish zarur. Umuman olganda, buni farqi yo'q. Bemalol gsi bo'limidan olsangiz ham bo'ladi. Sababi o'rnatish zirracha ham farq qilmaydi. Shunchaki telefonga mos kelish ehtimoli past holos.

  

![](/file/54e992427a0ce5a6c1c19.png)

![](/file/ceb55a8513e069d59b094.png)

Tepada keltirilgan rasmga ko'ra, bizda juda ham ko'p variant mavjud. Biz android versiyaga qarab birini tanlab olishimiz mumkin. Sinalgan va vaqt davomida o'z reputatsiyasiga ega bo'lganlari bular:

*   Pixel experience
*   LineageOS
*   HavocOS
*   RisingOS
*   crDroid
*   Corvus
*   OxygenOs

Ayni damda biz "Pixel Experience" o'rnatamiz. Sababi, u juda ham barqaror va ko'plab xususiyatlarga ega. Shu jumladan ko'plab qurilmalarni ham qo'llab quvvatlaydi.

Endi Android'ga qarab kerakli "PE" ni tanlaymiz. Men android 12 bazasida o'rnataman shu sababdan tepadagi rasmda Android 12 bo'limidagi "Pixel Experience" ustiga bosamiz.

![](/file/5cf9f0d543df652e839b1.png)

Android 12, pixel experience

  

Bizda shu kabi oyna ochiladi. Bu yerda biz, operatsion tizim ko'rinishi, tizimga oid yangiliklar va bug lar bilan tanishib chiqsak bo'ladi. Eng pasidagi "Скачать" tugmasi orqali yuklab olamiz.

  

So'ng sayt bizni "sourceforge" saytiga yuboradi. U yerdan kerakli versiya (Meni holatimda eng so'ngisi) tanlab yuklab olamiz.

![](/file/a7b1952e968905900825f.png)

**Ikkinchi qilinadigan amal esa bu "Custom recovery" tanlab uni yuklab olish.**

Har bir android qurilmada o'zini tiklash bo'limi bor. Biz u bilan telefondagi barcha ma'lumotlarni o'chirib yuborishimiz ya'ni "factory reset" va shunchaki "reboot" qilishimiz mumkin. Ko'rib turganingizdek bu kabi "recovery" kuchi cheklangan. Biz Custom ROM o'rnatar ekanmiz, bizga ko'plab funksiyanalga ega bo'lgan "recovery" zarur. Shu kabi "Custom Recovery"lardan eng mashxuri bular:

*   TWRP
*   OrangeFox

Biz aynan TWRPni o'rnatamiz. Sababi, u ancha yildan beri ishlab va rivojlanib keladi. Ko'plab custom recovery'lar ham aynan TWRP ustiga quriladi.

Shu bois, 4pda'ga qaytamiz va o'sha yerdan yuklab olamiz.

![](/file/1399482aaeb6e4467d4ac.png)

Bu yerdan, bizni aynan TWRP'ni so'ngi versiyasi qiziqtiradi. Bir nechta click bilan zip file'ni yuklab olamiz.

####   

#### Endi fayllarni yuklab olar ekanmiz, telefon qismi bilan shug'ullanamiz.

  

Birinchi o'rinda biz **"Bootloader"**ni ochishimiz zarur.

> Bootloader - odatda operatsion tizimni yuklash uchun javobgar bo'lgan dasturdir. U telefon yonishida birinchi bo'lib bajariladi: bu qurilmaning keyingi ishlashi uchun boshlang'ich nuqtadir. Bootloader'ni ochmasdan, dasturiy ta'minot o'zgartirish, root huquqi olish va boshqa manipulyatsiyalar bajarish imkoni yo'q

Bootloader'ni ochish amali har bir telefonda har xil. Ushbu maqolada esa biz aynan xioami qurilmalarining "bootloader"ni ochamiz.

Avval bootloader ochiq yoki yopiq ekanligini bilib oling. Buning uchun:

Telefonni reboot qilasiz va yonayotgan payti hech narsa bo'lmasa demak, yopiq. Agar "unlocked" yozuvi bilan yechilgan quluf chiqsa demak ochiq bo'ladi. Buni tekshirish ikkinchi usuli:

1.  Telefon sozlamarini "Об устройстве" bo'limiga o'ting.
2.  Bir necha marotaba "Версия MIUI" ustiga bosing. Sizda "Для разработчиков" menyusi paydo bo'ladi.
3.  Endi "Настройки — Расширенные настройки — Для разработчиков — Статус загрузчика". Shu yerda bootloader ochiq yoki yopiq ekanligi aniq bo'ladi.

Agar bootloader ochiq bo'lsa, ushbu punktni tashlab, _Custom Recover_y o'rnatish joyidan davom ettirishingiz mumkin.

  

Xioami qurilmalarida bootloader uchun maxsus utilidan foydalanishimiz kerak. Ya'ni [Mi flash Unlock](https://en.miui.com/unlock/download_en.html) dasturidan. Ushbu dasturni yuklab olamiz.

  

1.  Telefoningizdagi barcha ma'lumotlarni rezerv qilib oling. Sababi, barcha data o'chib ketadi.
2.  Mi Account profilingizni(Yo'q bo'lsa yangi ochasiz, iloji bo'lsa nomer orqali) telefonga ulaysiz. Muhimi, aynan telefonga ulanadigan akkaunt bo'lishi lozim.
3.  Dasturchi huquqlarini oling. Buning uchun "Об устройстве" sozlamalariga o'ting va "MIUI versiyasi" ni bir necha marta tezda bosing. Shundan so'ng sizda "Для разработчиков" ochiladi.
4.  "Настройки — Расширенные настройки — Для разработчиков — Статус загрузчика". So'ng, "Связать устройство с аккаунтом".

  

![](/file/c2de9200e3036ed603e05.png)

Manba: portal.mi-room.ru

6\. Agar sizda Windows bo'lsa haligi yuklab olingan Mi flash unlock dasturini C: diskga arxivdan oching.

7\. Telefonda Fastboot rejimga o'tish lozim. Buning uchun, telefonni to'liq o'chiramiz va o'chgandan so'ng, yoqish va ovozni tushirish tugmalarini bir vaqtda ushlab turamiz. Bizda Fastboot yozuvi paydo bo'lishi darkor.

8\. Telefonni usb kabel bilan kompyuterga ulang.

9\. Mi flash unlock dasturini ishga tushiring. Paydo bo'lgan oynaga telefonga ulangan Mi Account ma'lumotlarini kiritib login qiling.

![](/file/f10aa3483983f2fb82a99.png)

Login oynasi. Manba: portal.mi-room.ru

10\. Dastur ma'lumotlarni tekshiradi. Tog'ri kiritilgan holda esa, sizda unlock yozuvga ega oyna ochiladi.

11\. Unlock ustiga bosilganda, bir nechta ogoxlantirish chiqadi. Qo'rqmasdan, "Unlock anyway" qilamiz.

![](/file/6301d4802434c1756ab62.png)

"Unlock anyway" ustiga bosamiz. Manba: portal.mi-room.ru

12\. Agar o'xshasa, quyida keltirilgan xabar olamiz. O'xshamagan taqdirda esa bir necha soat(odatda 360 soat ya'ni 15 kun) chiqadi. Shu kabi holat yuz bersa, siz bilan vaqtinchalik xayrlashishga tog'ri keladi. Berilgan muddatdan so'ng qayta huddi shu amalni qilasiz.

![](/file/6a221131cf01880f4aae5.png)

Muvaffaqiyatli unlock bo'lgan bootloader. Manba: portal.mi-room.ru

####   

#### Custrom Recovery o'rnatish jarayoni:

Bootloader ochilgandan so'ng, custom recovery o'rnatish uchun hech qanday to'siq qo'lmadi. Shu sababdan keyingi qiladigan ishimiz bu aynan TWRP o'rnatish.

1.  Kerakli [driver](http://portal.mi-room.ru/file/pc/drivers/QDLoaderHS_USB_Driver_64bit_Setup.exe) va [adb tool'](https://dl.google.com/android/repository/platform-tools-latest-windows.zip)ni yuklab olamiz.
2.  Driverni ochilgan script orqali o'rnatamiz. O'rnatib bo'lgach, kompyuterni reboot qilib yuboramiz.
3.  adb tool'ni Windows bo'lsa C:/ diskga arxivdan chiqaramiz. Linux bo'lsa ahamiyati yo'q qayerga.
4.  adb arxivdan chiqarilgan papkaga o'tamiz, va windows bo'lsa aynan shu yerda cmd'ni ochamiz. Linux bo'lsa terminal emulatorini.
5.  Haligi yuklab olingan TWRP obrazini aynan shu papkaga tashlaymiz. Agar file nomi boshqacha bo'lsa "recovery.img" ga o'zgartiramiz.
6.  Telefonni kabel bilan kompyuterga ulaymiz.
7.  Ochilgan terminal'da "adb devices" deb yozamiz. Telefonda maxsus yozuv chiqishi zarur. Biz ruxsat beramiz.
8.  "adb reboot bootloader" komandasi orqali telefonni osson fastboot rejimiga o'tkazamiz. So'ng, "fastboot flash recovery recovery.img". Eslatib o'taman, recovery.img fayli terminal ochilgan papkada bo'lishi lozim.
9.  "fastboot reboot recovery" orqali yangi o'rnatilgan recovery'ga kiramiz.

  

#### Custom ROM o'rnatish jarayoni:

  

1.  Recovery'ga kirganimizda bizda shunday ko'rinish akslanadi.

![](/file/895994ec9f7adb617b051.png)

Manba: makeuseof.com

Birinchi o'rinda biz backup qilib olishimiz zarur(Har ehtimolga qarshi). Buning uchun, Backup bo'limiga o'tamiz va o'zimizga kerakli bo'lgan partiton'larni belgilab "swipe" qilamiz(Barcha partition'larni belgilasa ham bo'ladi).

  

  

![](/file/1c51a432a5273c6c22666.png)

Manba: makeuseof.com

Backup qilib bo'lgach, maxsus file paydo bo'ladi. Uni biz kompyuterga tashlab qo'yamiz. Buni ulangan kabel orqali qilsangiz ham bo'ladi.

**2.** Ikkinchi qilinadigan amal bu barcha data'ni wipe qilish. Aslida buni qilmasak ham bo'ladi. Biroq wipe qilmasa error'larga olib kelish mumkin(Bu dirty flash deb ataladi).

**3**. Birinchi yukab olingan "Pixel Experience" zip obrazini telefon xotirasiga tashlaymiz.

**4\.** Orqaga qaytamiz va "Install" bo'limiga o'tamiz, bu yerdan hozirgi zip obrazni tanlab swipe qilamiz.

![](/file/e968ad979cd41cde2bfb1.png)

Manba: makeuseof.com

**5**. Endi telefonni reboot qilsangiz bas.

  

**Tabriklayman! Siz muvaffaqiyatli birinchi Custom ROM'ni o'rnatdingiz.** Aslida Custom ROM mavzusi juda chuqur va o'z ichiga ko'plab mavzularni oladi. Ushbu maqolada esa o'zim kerakli deb o'ylaganlarimni yoritib o'tdim.

  

O'rnatish jarayonida qandaydir muamo'ga duch kelgan bo'lsangiz, qo'rqmasdan [ushbu guruh](https://t.me/learnersuz)'da yozishingiz mumkin.